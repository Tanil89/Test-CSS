<p>Esausta dall'avventura sono tornata a casa per recuperare le forze, tempi bui si prospettano all'orizzonte. E' stato bello riabbracciare la mia famiglia e le mie sorelle Renata e Lucilla. Avevo bisogno di una pausa.</p>

<p>Ho rincontrato Narwain il mio amico di infanzia, era molto preoccupato e voleva sapere se stessi bene o fossi ferita, è un caro amico. L'ho rassicurato facendogli capire che sono stata affiancata da compagni affidabili e che non doveva preoccuparsi, poi con fare un po' pedante gli ho ricordato che deve allenarsi e non trascurare l'addestramento, che a breve avrebbe dovuto fare la sua parte. Narwain rispose sbuffando e ci siamo messi entrambi a ridere. Sì avevo bisogno di tornare a casa.</p>

<p>Passò qualche giorno quando una mattina mi svegliai sentendo un fagotto pesante sul letto affianco a me, assonnata riaprì lentamente gli occhi quando vidi un gatto. La strana creatura che dormiva beatamente al mio fianco era evanescente e nebulosa. Osservandola con maggiore attenzione mi accorsi che il felino era composto da mana purissimo.<br>
Senza alzarmi dal letto per non disturbare il micio mi guardai attorno, la porta e le finestre erano chiuse, come era entrato nella stanza? Cominciai ad accarezzarlo quando questi si svegliò facendo le fusa, sorridendo mi alzai dal letto per andare a fare colazione.<br>
Il gatto non sembrava intenzionato a rimanere da solo e si alzo in volo per seguirmi. "Questa è bella, il gatto vola, probabilmente sto ancora dormendo" pensai.<br>
Mi diressi verso il salone principale dove venne servita la colazione, entrando nella stanza sentì la voce sbalordita e preoccupata di Lucilla "Aalis, cos'è quella cosa volante?!", tranquillamente alzai le spalle "sinceramente non lo so, quando mi sono svegliata l'ho trovato accanto a me sul letto, speravo che qualcuno di voi sapesse dirmi da dove potrebbe essere entrato".<br>
"Sei parecchio tranquilla per non sapere neanche con chi sei andata a letto. Accade spesso?" chiese maliziosamente Renata la primogenita alle mie spalle.<br>
Colta alla sprovvista sono arrossita "ma no dai... che stupida che sei, è solo una creatura di mana" dissi consapevole dell'assurdità della frase, non era una cosa comune trovare creature del genere.<br>
"Sto scherzando, sto scherzando" disse Renata divertita ma Lucilla era ancora preoccupata "e se fosse pericoloso?!"<br>
"Potete stare tranquille, non so come mai ma sento che è una creatura pacifica, non so come spiegarlo..." ed era vero, sentivo quasi come se fossi connessa a quella creatura, la sentivo affine al mio carattere anche se non saprei spiegare come.</p>

<p>Finita la colazione mi diressi alla fortezza d'argento per consultare la biblioteca dell'ordine, alla ricerca di qualche informazione su creature del genere, il gatto continuava a seguirmi, voleva giocare ma lei non poteva mettersi a giocare in pubblico con un gatto volante, sarebbe stato... infantile. Il gatto accettò sommessamente il rifiuto.<br>
Arrivati alla biblioteca mi misi a studiare con il gatto che si appallottolò al mio fianco. Consultando vari tomi antichi di creature magiche non ho trovato nulla che si potesse adattare a quella creatura.<br>
Mi rivolsi anche a diversi studiosi dell'ordine, sapienti, viandanti ed esperti di creature ma nessuno sapeva identificare quello strano essere, l'unica cosa che capii è che era di origine elementale e che era legato al gelo e alla luce.</p>

<p>Ormai si era fatta sera e rassegnata mi diressi verso l'ospedale della città per dare il mio contributo con piccoli rituali di guarigione o incantesimi di cura. Era un'abitudine che avevo da quando sono tornata a Torax alla fine degli studi ecclesiastici, molti ritengono che i nobili non dovrebbero abbassarsi a fare simili lavori, ma il sorriso delle persone che hanno ritrovato la speranza dopo la malattia è sufficiente a ripagare gli sforzi fatti.</p>

<p>Esausta mi sedetti su un divanetto sul retro, riservato al personale,  prima di tornare a casa e il gatto si appoggiò delicatamente sulle mie gambe, cominciai ad accarezzare quel gattino sornione, quando sentii recuperare le energie mentali spese.<br>
"Giusto sono una stupida, è un gatto composto da mana" pensai, "vuole condividere le sue forze con me", lo ringraziai con un sorriso continuando ad accarezzarlo, il gatto rispose con delle fusa.</p>

<p>Tornai a casa per cena e parlai con i miei genitori e le mie sorelle sul da farsi.<br>
"Sembra si sia molto affezionato a te, hai già deciso come chiamarlo?" disse Lucilla ormai tranquillizzata dal comportamento dell'animale <br>
"no, non ci ho pensato" risposi<br>
"Beh non possiamo continuare a chiamarlo gatto, dobbiamo dagli un nome"<br>
Dopo averci pensato un po' "Misty" pensando alla sua forma evanescente e nebulosa<br>
"Sì mi piace, allora Misty ti piace questo nome?" disse allegra la secondogenita, il gatto fece una capriola e rispose con un allegro miagolio.<br>
Scoppiammo tutti a ridere, da allora il gatto continuò a seguirmi ovunque andassi.</p>

<pre data-script style="display: none !important;"> console.log('test') </pre>